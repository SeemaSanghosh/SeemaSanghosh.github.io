---
layout: post
title:  "सीमा ढूँढ रही"
date:   2018-02-14 17:08:00 +0530
categories: पत्रिका
---

सीमा ढूँढ़ रही सिर वाले,  
बलि पंथी प्रण से मतवाले,  
सीमा ढूँढ़ रही सिर वाले।

यहीं कहीं डमरू की धुन है,  
यहीं कहीं रहते प्रलयंकर,  
आज उसी की जीत रहेगी,  
जो निज कफन सँभाले।  
सीमा ढूँढ़ रही सिर वाले।

अब तो यज्ञ जाग उट्ठा है,  
ऐसी समिधा माँग उठा है,  
जो चमके थे सत्तावन में,  
ले उस से बढ़ भाले।  
सीमा ढूँढ़ रही सिर वाले!

कौन रहा, हिमवाल नहीं तो,  
क्या वैभवयदि दान नहीं तो,  
मेरी मातृभूमि दुनियाँ में,  
क्यों कर सहे कसाले?  
सीमा ढूँढ़ रही सिर वाले॥

~माखनलाल चतुर्वेदी
