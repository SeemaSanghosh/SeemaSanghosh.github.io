---
layout: post
title:  "नेपाल से तस्करी कर लाए जा रहे 7 बच्चों को सशस्त्र सीम बल ने छुड़ाया, एक गिरफ्तार"
date:   2018-02-20 22:30:00 +0530
categories: समाचार
---

<a data-flickr-embed="true"  href="https://www.flickr.com/photos/seemasanghosh/40384066321/in/dateposted-public/" title="सशस्त्र सीमा बल"><img src="https://farm5.staticflickr.com/4768/40384066321_99405d0082_b.jpg" width="647" height="404" alt="सशस्त्र सीमा बल"></a><script async src="//embedr.flickr.com/assets/client-code.js" charset="utf-8"></script>

**महाराजगंज**: नेपाल के रास्ते बच्चों की तस्करी मामले में सशस्त्र सीमा बल को बड़ी कामयाबी हाथ लगी है. सशस्त्र सीमा बल ने नेपाल से कथित रूप से मानव तस्करी कर लाये जा रहे सात बच्चों को छुड़ाया लिया है और इस बाबत एक व्यक्ति को गिरफ्तार किया है।

सशस्त्र सीमा बल के डिप्टी कमांडेंट दिलीप झा ने आज बताया कि भारत नेपाल सीमा पर सोनौली के पास मानव तस्करी कर बच्चे लाये जाने की सूचना मिली थी। इस पर कार्रवाई करते हुए सशस्त्र सीम बल की एक टीम ने मौके पर पहुंचकर नेपाल के नागरिक रूपेंडिही के महगू कुमार को गिरफ्तार कर लिया तथा उसके कब्जे से बच्चों को छुड़ा लिया।

उन्होंने बताया कि पकड़े गये व्यक्ति ने स्वीकार किया है कि वह और उसके गिरोह के सदस्य अब तक 25&nbsp;बच्चों को विभिन्न देशों में भेज चुके है, तथा दस और बच्चों को विदेश भेजने की तैयारी कर रहे थे।

दिलीप झा ने बताया कि पूछताछ में महगू ने बताया कि उसे इन बच्चों को राजस्थान में अपने गिरोह के एक सदस्य को सौंपना था तथा प्रत्येक बच्चे के बदले उसे 500&nbsp;रुपये मिलने थे। उन्होंने बताया कि बच्चों को वापस नेपाल भेज दिया गया है।
