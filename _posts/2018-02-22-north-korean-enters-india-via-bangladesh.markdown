---
layout: post
title:  "बांग्लादेश के रास्ते भारत में घुसा उत्तर कोरियाई नागरिक, बीएसएफ ने दबोचा"
date:   2018-02-22 13:08:00 +0530
categories: समाचार
---

<a data-flickr-embed="true"  href="https://www.flickr.com/photos/seemasanghosh/38604372030/in/dateposted-public/" title="हथकड़ी"><img src="https://farm5.staticflickr.com/4759/38604372030_d5c03f0223.jpg" width="400" height="300" alt="हथकड़ी"></a><script async src="//embedr.flickr.com/assets/client-code.js" charset="utf-8"></script>

श्रोत - टाइम्स न्यूज नेटवर्क

कोलकाता
---
पश्चिम बंगाल के उत्तर 24 परगनास ज़िले के स्वरूपनगर से पुलिस ने बुधवार (14 फरवरी) को भारत-बांग्लादेश सीमा के पास से एक उत्तर कोरियाई नागरिक को गिरफ्तार किया है। इसके पास उत्तर कोरिया का पासपोर्ट तो मिला लेकिन कोई भी वैध वीजा नहीं था। अधिकारियों के मुताबिक, 30 साल के जुंग हो का कहना है कि वह बांग्लादेश में एक उत्तर कोरियाई कंपनी में काम करता है जो खनन के उपकरण बनाती है।

फिलहाल जुंग को न्यायिक हिरासत में रखा गया है। अब ऐसे व्यक्ति की तलाश की जा रही है जो दुभाषिए का काम कर सके, जिससे पुलिस उसकी बात समझ सके। एक सीनियर पुलिस अधिकारी ने बताया, 'हमें जो अब तक समझ आया है कि वह यह है कि जो के पास बांग्लादेश का वीजा है लेकिन वह हमें यह नहीं समझा पा रहा है कि वह बिना वीजा के भारत में क्यों घुसा? ऐसा लगता है कि वह मैनेजर लेवल का अधिकारी है लेकिन यह जानना जरूरी है कि वह इस तरह भारत में क्यों घुसा।'

दलाल के जरिए घुसा
---
शुरुआती जांच में यह भी पता चल रहा है कि जो की कुछ बातें सही भी हैं। ढाका में नॉर्थ-कोरियन कंपनी 'नमनम' का ऑफिस भी है। बुधवार को बीएसएफ ने उसे सीमा के पास देखा और स्वरूपनगर पुलिस को सौंप दिया।

पुलिस ने बताया, 'हम यह मानते हैं कि वह कुछ सालों से बांग्लादेश में रह रहा है इसलिए बांग्ला के कुछ शब्द सीख गया है। उसने यह भी बताया कि वह एक दलाल को पैसे देकर भारत में घुसा और वही दलाल जो को बॉर्डर तक ले आया। उसने यह भी बताया कि वह भारत घूमने का बहुत इच्छुक है लेकिन वीजा नहीं मिल पाया।'
