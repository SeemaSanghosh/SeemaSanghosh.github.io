---
layout: post
title:  "उत्तर प्रदेश सरकार ने भारत-नेपाल सीमा पर होमगार्ड जवानों की तैनाती का प्रस्ताव केंद्र को भेजा"
date:   2018-02-20 22:30:00 +0530
categories: समाचार
---

उत्तर प्रदेश सरकार ने होमगार्ड जवानों को भारत-नेपाल सीमा पर तैनात करने और बाढ़ सहायता के कामों में लगाने के लिये केंद्र सरकार को एक प्रस्ताव भेजा है।

<a data-flickr-embed="true"  href="https://www.flickr.com/photos/seemasanghosh/40338856792/in/dateposted-public/" title="होम गार्ड्स"><img src="https://farm5.staticflickr.com/4654/40338856792_af23820632.jpg" width="475" height="380" alt="होम गार्ड्स"></a><script async src="//embedr.flickr.com/assets/client-code.js" charset="utf-8"></script>

**लखनऊ**: उत्तर प्रदेश सरकार ने होमगार्ड जवानों को भारत-नेपाल सीमा पर तैनात करने और बाढ़ सहायता के कामों में लगाने के लिये केंद्र सरकार को एक प्रस्ताव भेजा है। होमगार्ड विभाग के अनुसार प्रदेश में इस समय करीब 95&nbsp;हजार होमगार्ड हैं। कमांडेट जनरल/डायरेक्टर जनरल होमगार्ड सूर्य कुमार शुक्ला ने आज बताया, 'केंद्र के अधिकारियों से हाल में हुई बातचीत के बाद उत्तर प्रदेश के 1200&nbsp;होमगार्ड जवानों को भारत-नेपाल सीमा पर सुरक्षा के लिये प्रशिक्षण दिया जा रहा है। यह जवान भारत-नेपाल सीमा पर बाढ़ की स्थिति न होने की दशा में भी अपनी सेवायें देंगे और जब सीमा पर बाढ़ आयेगी तब ये होमगार्ड बाढ़ राहत के काम में भी हिस्सा लेंगे।' शुक्ला कानपुर में कल समीक्षा बैठक कर रहे थे।

समीक्षा बैठक के दौरान उन्होंने कहा कि भारत-नेपाल सीमा पर होमगार्ड जवानों की तैनाती उनके लिये एक चुनौती होगी क्योंकि सीमा खुली हुई है और दोनों तरफ से लोग आते जाते रहते है। होमगार्ड जवानों को इन्सास रायफल चलाने का प्रशिक्षण दिया जा रहा है ताकि भारत-नेपाल सीमा पर वह असामाजिक तत्वों के खिलाफ कार्रवाई कर सकें। शुक्ला ने बताया कि 'विभाग सरकारी फैक्ट्रियों से इन्सास रायफल खरीदने जा रहा है और इसे होमगार्ड जवानों को प्रशिक्षण के बाद देंगे। अभी 1200&nbsp;जवानों को इन्सास रायफल चलाने का प्रशिक्षण भी दिया जा रहा है। यह प्रशिक्षण अलग-अलग समूहों और चरणों में किया जा रहा है। इन जवानों का इस्तेमाल घाटी में डकैतों के खिलाफ अभियान में किया जायेगा।

होमगार्ड विभाग के कमांडेट जनरल ने बताया कि एनडीआरएफ --- राष्ट्रीय आपदा अनुक्रिया बल --- के करीब 100 जवान होमगार्ड मुख्यालय में होमगार्ड जवानों को प्रशिक्षण दे रहे हैं। अभी तक करीब 1200&nbsp;होमगार्ड जवान बाढ़-राहत अभियानों तथा अन्य अन्य दैवीय आपदाओं के बारे में प्रशिक्षण प्राप्त कर रहे हैं।
