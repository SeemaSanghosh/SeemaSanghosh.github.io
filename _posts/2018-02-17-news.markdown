---
layout: post
title:  "समाचार"
date:   2018-02-17 12:26:00 +0530
categories: पत्रिका
---

पाक के स्कूलों में पढ़ाई जा रही है चीनी
---

पाकिस्तान अब तक चीन की मदद से पष्चिमी सीमा पर सामरिक गतिविधियों को बढ़ावा देने के साथ-साथ वहाँ वायुक्षेत्र को मजबूत तो कर ही रहा है। अब पाक की नई पीढ़ी की मानसीकता को भी चीनी करने की तैयारी शुरू कर दी है। पाकिस्तानी स्कूलों ने अब चीनी पढाना शुरू कर दिया गया है। इस पर यह तर्क है कि चीनी पढ़ाई से पाकिस्तान के लोगो को चीन रोजगार देगा। अंग्रेजी से ज्यादा चीनी की अहमियत है। पाक के खिपरो, धोरबी, छाछरो, अमरकोट, मिठी, थारपाकर, लरकाना इलाके जो सिंध से ताल्लुक रखते हैं और पश्चिम सीमा के सामने हैं। यहाँ पाकिस्तान चीन की मदद से सक्रिय है। यहाँ की स्कूलों मे उर्दू और सिंधी जुबान पहले से सिखाई जा रही थी लेकिन अब चीनी पाठ शुरू कर दिए गए हैं। चीनी शुरू करने पर यहाँ के अल्पसंख्यक हिन्दुओं की ओर से ऐतराज किया गया और बहुसंख्यको को भी पंसद नहीं आया। लेकिन सरकार का यह तर्क है कि चीन और पाकिस्तान यहाँ पर तेल, खनिज और सामरिक लिहाज के साथ है और अब तरक्की के लिए तालीम में भी चीनी सीखना ज़रूरी है। स्कूल में शुरूआत से चीनी भाषा पढ़ेंगे तो आगे बढने के अवसर बढ़ेगे। 
 
माइनस पंद्रह डिग्री तापमान में भी डटे जवान
---

<https://www.jagran.com/uttarakhand/pithoragarh-jawan-17317818.html>

  संवाद सूत्र, डीडीहाट : चिलचिलाती धूप हो या कड़ाके की ठंड या फिर मूसलाधार बारिश, देश की सरहद पर तैनात हमारे देश के जवान हर चुनौतियों से लड़ते हुए अपनी सीमा की सुरक्षा में मुस्तैद रहते हैं। ठंड के मौसम में जवानों के लिए यह काम बेहद मुश्किल होता है।बावजूद इसके अपनी जान हथेली पर लिए जवान सीमा पर तैनात रहते हैं।

  उच्च हिमालयी क्षेत्रों में पारा नीचे चले जाने के कारण तापमान में लगातार गिरावट हो रही है। 12500 फीट की ऊंचाई पर स्थित कालामुनी और लगभग 16000 फीट की ऊंचाई पर स्थित नाभिढांग में बर्फ की मोटी चादर बिछ गई है। तापमान माइनस दस से पंद्रह डिग्री चला गया है। इसके बावजूद भारत-चीन सीमा पर तैनात 11वीं वाहिनी एसएसबी के जवान सीमा पर देश की सुरक्षा के लिए मुस्तैद हैं। एसएसबी के असिस्टेंट कमांडेंट भरत चौधरी ने बताया कि चौकी में तैनात जवानों को बर्फीली हवाओं और माइनस से नीचे के तापमान में कार्य करने के लिए सभी सुविधाएं मुहैया कराई गई हैं।

भारत नेपाल संयुक्त टीम ने शुरू किया सीमा पर सर्वे कार्य
---

<https://www.jagran.com/uttar-pradesh/lakhimpur-kheri-serve-kary-17312790.html>

<a data-flickr-embed="true"  href="https://www.flickr.com/photos/156282391@N07/40217964732/in/dateposted-public/" title="हजारा (पीलीभीत) सीमा सुरक्षा बल"><img src="https://farm5.staticflickr.com/4631/40217964732_21bb2b420c.jpg" width="446" height="500" alt="हजारा (पीलीभीत) सीमा सुरक्षा बल"></a><script async src="//embedr.flickr.com/assets/client-code.js" charset="utf-8"></script>

लखीमपुर: पिछले दिनों भारत और नेपाल सीमा सर्वे संयुक्त टीम की बैठक पलिया में आयोजित की गई थी। इसमें डीएम खीरी भी मौजूद थे। बैठक में तय हुआ था कि तीन चरणों के तहत इंडो-नेपाल बार्डर के पिलरों का निर्धारण किया जाएगा। जिसकी शुरूआत हो गई।

भारत और नेपाल की संयुक्त सीमा सर्वे टीम ने कंचनपुर जिले की सीमा के ढोके बाजार में पिलर तथा सीमा का सर्वे कार्य शुरू कर दिया है। भारत नेपाल सीमा कैलाली, कंचनपुर, बैतडी, डडेलधुरा तथा दार्चुला जिलों की सीमा का सीमांकन तथा सीमा पर लगे मुख्य पिलर एवं सहायक पिलर की अवस्था तथा उनकी मरम्मत के लिए टोली का गठन कर सर्वे का कार्य सौंपा गया था। संयुक्त सर्वे टोली में नेपाल की तरफ से सुदर्शन ¨सह तथा भारत की ओर से आरसी भट्ट के नेतृत्व में कंचनपुर जिले के पुनर्वास नगरपालिका वार्ड नम्बर 11 के तहत ढोके बाजार में स्थित पिलर संख्या 753 तथा सीमा का रेखांकन सर्वे कार्य शुरू किया।

उक्त टोली कैलाली जिले से सर्वे कार्य करते हुए दार्चुला तक सर्वे करेगी।

उच्च हिमालय के बुग्यालों में शिकारी लगा रहे हैं आग
---

<https://www.jagran.com/uttarakhand/pithoragarh-fire-at-high-himalayan-forest-17361303.html>

<a data-flickr-embed="true"  href="https://www.flickr.com/photos/156282391@N07/39551118704/in/dateposted-public/" title="बुग्यालों  में  लगी आग का एक दृष्य"><img src="https://farm5.staticflickr.com/4652/39551118704_6de27ede66.jpg" width="379" height="316" alt="बुग्यालों  में  लगी आग का एक दृष्य"></a><script async src="//embedr.flickr.com/assets/client-code.js" charset="utf-8"></script>
  
पिथौरागढ़, [जेएनएन]: उच्च हिमालय में चीन सीमा से सटे बुग्यालों (उच्च हिमालय में घास के मैदान) में आग धधक रही है। मामले का पता तब चला जब भारत तिब्बत सीमा पुलिस (आइटीबीपी) के बरेली रेंज के डीआइजी एपीएस निंबाडिया ने इलाके का हवाई जायजा लिया। डीआइजी अग्रिम चौकियों के निरीक्षण पर थे। उन्होंने तत्काल वन विभाग को सूचना दी। आशंका जताई जा रही है कि यह शिकारियों की करतूत हो सकती है।

गौरतलब है कि इन दिनों इस इलाके में सिर्फ आइटीबीपी, सेना व ग्रिफ के जवान ही रहते हैं। गांवों की आबादी शीतकाल में पिथौरागढ़ की धारचूला घाटी में आ जाती है। पिथौरागढ़ के प्रभागीय वनाधिकारी विनय भार्गव ने बताया कि आइटीबीपी ने सूचना पर वन क्षेत्राधिकारी को क्षेत्र में टीम के साथ जाने के आदेश दे दिए गए हैं। आग के कारणों का पता लगाया जाएगा। भारत तिब्बत सीमा पुलिस के बरेली रेंज के डीआइजी एपीएस निंबाडिया हेलीकॉप्टर से चीन सीमा की अग्रिम चौकियों का मुआयना कर रहे थे। उन्होंने कैलास मानसरोवर यात्रा मार्ग पर करीब दस हजार फीट की ऊंचाई पर स्थित बुग्याल से आग की लपटें और धुआं उठते हुए देखा। इसके बाद आइटीबीपी के जवानों को आग पर काबू पाने के लिए भेजा गया। आइटीबीपी के अनुसार मानसरोवर यात्रा मार्ग पर उच्च हिमालय के प्रवेश द्वार छियालेख से लेकर गब्र्यांग तक आग धधक रही है। गर्बयांग और गूंजी चौकी के जवान आग बुझाने में जुटे हैं।

सिक्किम में नई सीमा चौकियां स्थापित करेगा एसएसबी
---

<http://www.samaylive.com/nation-news-in-hindi/390303/ssb-to-strengthen-presence-near-doklam-plateau.html>

<a data-flickr-embed="true"  href="https://www.flickr.com/photos/156282391@N07/39364795265/in/dateposted-public/" title="रजनीकांत मिश्रा - एसएसबी के महानिदेशक (डीजी)"><img src="https://farm5.staticflickr.com/4753/39364795265_cff736c011.jpg" width="340" height="272" alt="रजनीकांत मिश्रा - एसएसबी के महानिदेशक (डीजी)"></a><script async src="//embedr.flickr.com/assets/client-code.js" charset="utf-8"></script>
  
बटालियन मुख्यालय और बीओपी की स्थापना के साथ इलाके में तकरीबन एक हजार और सैनिकों की तैनाती होगी. यह जगह डोकलाम क्षेत्र के ठीक बगल में है जहां हाल में भारतीय और चीनी सुरक्षाबलों के बीच गतिरोध हुआ था.

हालांकि, भूटान के साथ लगी 699 किलोमीटर की लंबी खुली सीमा की रक्षा की जिम्मेदारी संभाल रहे इस बल ने कहा, उसकी भूमिका भूटान सीमा तक ही सीमित है और डोकलाम, चीन-भारत सीमा के पास है जहां की जिम्मेदारी दूसरे सुरक्षा बल पर है.

एसएसबी के महानिदेशक (डीजी) रजनीकांत मिश्रा ने बल के 54 वें स्थापना दिवस के अवसर पर कहा, हम तीनों क्षेत्र (भारत-भूटान-तिब्बत) के मिलन स्थल के ठीक नीचे इसके दक्षिणी हिस्से पर( तैनात) हैं. उन्होंने कहा, सिक्किम में भूटान सीमा पर हम और चौकस हैं और उस सीमा पर और मजबूत करने जा रहे हैं.

हमें कुछ बीओपी (सीमा अग्रिम चौकी) मिलेगी और वहां बटालियन मुख्यालय भी बनने जा रहा है. उनसे गर्मी के दिनों में भारत और चीन के बीच 73 दिनों तक चले सैन्य गतिरोध के मद्देनजर सशस्त्र सीमा बल (एसएसबी) की तैयारियों के बारे में पूछा गया था.

मिश्रा ने कहा, सिक्किम में युकसोम में बनने वाली नई बीओपी के लिए स्थान और जमीन को सरकार बहुत पहले मंजूरी दे चुकी है और इसे डोकलाम गतिरोध के बाद के घटनाक्र म के तौर पर नहीं देखा जाना चाहिए. डीजी ने कहा, हमें नेपाल और भूटान सीमा के पास कुल 734 बीओपी स्थापित करने की अनुमति मिली है और हमारे पास फिलहाल 635 है.

देश की सुरक्षा पर पिछले साल की तुलना में 7.81 फीसदी अधिक खर्च करेगी सरकार
---

नई दिल्ली: देश की सुरक्षा के लिए सरकार ने बजट में 7.81 प्रतिशत की वृद्धि कर दी है. वित्तीय वर्ष 2018-19 में रक्षा बजट के लिए 2.95 लाख करोड़ रुपए आवंटित किए गए हैं. पिछले साल 2.74 लाख करोड़ रुपए का रक्षा बजट था. संसद में गुरुवार को पेश आम बजट में कुल रक्षा बजट के तहत सेना के तीनों अंगों के लिए नए हथियारों, विमानों, जंगी जहाजों और अन्य सैन्य साजो-सामान की खरीद के लिए 99,947 करोड़ रुपए की राशि निर्धारित की गई है. रक्षा बजट 2018-19 के लिए निर्धारित कुल 24,42,213 करोड़ रुपए के आवंटन का 12.10 प्रतिशत है.

वित्त मंत्री अरुण जेटली ने अपने बजट भाषण में देश की सीमाओं पर चुनौतियों से निपटने और जम्मू-कश्मीर तथा पूर्वोत्तर दोनों क्षेत्रों में आंतरिक सुरक्षा माहौल को प्रबंधित करने में सशस्त्र बलों की भूमिका की सराहना की. उन्होंने कहा कि सरकार दो रक्षा औद्योगिक उत्पादन कॉरिडोर विकसित करेगी और घरेलू रक्षा उद्योग को बढ़ावा देने के लिए उद्योग अनुकूल सैन्य उत्पादन नीति लेकर आएगी.

जेटली ने कहा कि 2017-18 में रक्षा बजट के लिए 2.79 लाख करोड़ रुपए के संशोधित अनुमान की तुलना में आवंटन में वृद्धि 5.91 प्रतिशत और 2.74 लाख करोड़ रुपए के बजट अनुमान की तुलना में वृद्धि 7.81 प्रतिशत है. रक्षा मंत्रालय के अनुसार वित्त वर्ष 2018-19 के लिए आवंटित 2,95,511 करोड़ रुपए में से 99,947 करोड़ रुपए पूंजीगत व्यय के लिए हैं जो सेना के तीनों अंगों के आधुनिकीकरण पर खर्च किए जाएंगे. रक्षा क्षेत्र के राजस्व व्यय के लिए 1,95,947 करोड़ रुपए निर्धारित किए गए हैं जिसमें वेतन, प्रतिष्ठानों के रखरखाव और अन्य संबंधित व्यय शामिल हैं.

रक्षाकर्मियों के पेंशन के लिए इन आवंटनों से इतर 1,08,853 करोड़ रुपए की एक पृथक राशि का प्रावधान किया गया है. रक्षा पेंशन के लिए राशि में पिछले साल के 85,740 करोड़ रुपए के आवंटन की तुलना में 26.60 प्रतिशत की वृद्धि हुई है. जेटली ने अपने संबोधन में कहा कि पिछले साढ़े तीन वर्ष में रक्षाबलों की अभियानगत क्षमता को आधुनिक बनाने और मजबूत करने पर काफी जोर दिया गया है. वित्त मंत्री ने कहा, ‘सरकार देश में दो रक्षा औद्योगिक उत्पादन गलियारा के विकास के लिए कदम उठाएगी.’

जेटली ने कहा कि सरकार सार्वजनिक क्षेत्र, निजी क्षेत्र और सूक्ष्म, लघु एवं मध्यम उद्यमों के जरिए घरेलू उत्पादन को बढ़ावा देने के लिए उद्योग अनुकूल ‘रक्षा उत्पादन नीति 2018’ भी लेकर आएगी. उन्होंने कहा कि देश को रक्षा जरूरतों के मामले में आत्मनिर्भर बनाने के वास्ते भारत की मूल रक्षा उत्पादन क्षमता के विकास के लिए कई पहल शुरू की गई हैं. मंत्री ने कहा कि रक्षा उत्पादन क्षेत्र में प्रत्यक्ष विदेशी निवेश को उदार बनाने के साथ-साथ निजी निवेश के द्वार खोल दिए गए हैं.
